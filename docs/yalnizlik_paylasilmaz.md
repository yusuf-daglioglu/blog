# 🎨 Yalnızlık Paylaşılmaz

📎 poem 📎 art

`Özdemir Asaf`'ın `Yalnızlık Paylaşılmaz` isimli şiir kitabını okurken işaretlediğim iki şiiri paylaşmak istiyorum:

## Özlem

!!! quote "Özlem"

    Bir gece,

    Gecede bir uyku..

    Uykunun içinde ben..

    Uyuyorum,

    Uykudayım,

    Yanımda sen.

    ---

    Uykumun içinde bir rüya,

    Rüyamda bir gece,

    Gecede ben..

    Bir yere gidiyorum,

    Delice..

    Aklımda sen.

    ---

    Ben seni seviyorum,

    Gizlice..

    El-pençe duruyorum,

    Yüzüne bakıyorum,

    Söylemeden,

    Tek hece.

    ---

    Seni yitiriyorum

    Çok karanlık bir anda..

    Birden uyanıyorum,

    Bakıyorum aydınlık;

    Uyuyorsun yanımda..

    Güzelce.

## Yalnızlığa Övgü

!!! quote "Yalnızlığa Övgü"

    Mutluluğun gözü kördür,

    Yalnızlık sağır.

    Ondandır biri tökezleyerek yürür,

    Öbürü uykusunda bile bağırır.

    ---

    Mutluluk yalnız kendisini görür;

    Unutur bu yüzden ilkin kendisini.

    Yalnızlık kendi tutukluğunda özgür,

    Boyuna bekler dönsün diye sesini.

    ---

    Mutluluk alışır kendisine, ölümden beter;

    Borçsuzluğuyla övünür, ama kedisi doğurmaz.

    Yalnızlığın gidecek bir yeri yoktur;

    Boyuna kapısına döner, açan olmaz.

    ---

    Mutluluğun mezarları, yalnızlığın heykeli var..

    Her ikisinin de saksılarında çiçek.

    Biri hep başka bir renkle solar,

    Öbürüyse ha açtı, ha açmayacak.
